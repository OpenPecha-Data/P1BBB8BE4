śravastyāṃ nidānam* |bhikṣūṇāṃ navena tṛṇena pādāḥ śūlitāḥ | brāhmaṇagṛhapatayaḥ kathayanti
|

kena yuṣmākaṃ pādāḥ śūlitāḥ | navena tṛṇena |

yūyaṃ nālāmbujaṃ kiṃ na dhārayata | nānujñātaṃ bhagavatā | etat prakaraṇaṃ bhikṣavo bhagavata
ārocayanti |

bhagavān āha | nālāmbujā ' dhārayitavyāḥ |

evaṃ vṛddhe tṛṇe muṇḍapūlā dhārayitavyāḥ | pūlā haimavateṣu ca iti |

yadā virūḍhakena mohapuruṣeṇa kāpilavāstavaḥ śākyāḥ praghātitāḥ tatra kecid uttarāpathaṃ gatāḥ
kecid yāvan naivālaṃ praviṣṭāḥ |

śrāvastīyā vaṇijo naivālaṃ gatāḥ |

tair vaṇijaḥ pṛṣṭāḥ |

āryānando jñātivatsalo nāsmākam avalokayatīti | yāvat tais tasyārocitam* | sa naivālaṃ praviṣṭaḥ
| tasya himena pādau sphuṭitau |

sa bhikṣubhir ucyate | tava pādau kimartham idānīm īdṛśau | himena |

te tava jñātayaḥ kiṃ kurvanti | pūlāṃ dhārayanti |

tvaṃ kimarthaṃ na dhārayasi |

bhagavatā nānujñātam* | etat prakaraṇaṃ bhikṣavo bhagavata ārocayanti |

bhagavān āha | haimavateṣu janapadeṣu pūlā dhārayitavyāḥ |

āyuṣmān upālī buddhaṃ bhagavantaṃ pṛcchati | yad uktaṃ bhadanta bhagavatā haimavateṣu janapadeṣu
pūlā dhārayitavyā iti |

katame haimavatā janapadāḥ | yatrodakasthālakaṃ śyāyati |

bhikṣor lubdhako ’bhiprasannaḥ | tasya ṛkṣacarma saṃpannam* |

sa bhikṣor anuprayacchati | sa na gṛhṇāti |

bhagavāṃś ca taṃ pradeśam anuprāptaḥ |

jānakā pṛcchakā buddhā bhagavantaḥ | pṛcchati buddho bhagavān āyuṣmantam ānandam* |

kim eṣa ānanda bhikṣor lubdhakaḥ pṛṣṭhataḥ ' pṛṣṭhataḥ samanubaddhaḥ | etat prakaraṇaṃ bhikṣavo
bhagavata ārocayanti |

bhagavān āha | durlabhā ānanda lubdhakasya śraddhā | yadi śatasahasram api labhati sarvaṃ praghātayati
|

tasmād yadi lubdhako rikṣacarmānuprayacchati ' grahītavyam* |

gṛhītvā gandhakuṭidvāre prajñapayitavyaṃ pādānte vā | sarvaṃ rikṣacarma cākṣuṣyaṃ svasti |

bhikṣor upānahāś chinnāḥ | sa carmakārasakāśaṃ gacchati | yāvad dīrghakālaṃ gatvā svabuddher
vārayiṣyatīti | so ’nyatamena bhikṣuṇā dṛṣṭaḥ | yāvad asti mama kauśalaṃ yadi bhagavān anujānīyād
granthayeyam* |

etat prakaraṇaṃ bhikṣavo bhagavata ārocayanti |

bhagavān āha | yasya kauśalaṃ vidyate tena pratigupte pradeśe sthitvā granthayitavyam* |

sa kathayati | bhagavatānujñātaḥ | granthaye |

tatrārayā śastrakeṇa baddhikayā ca prayojanam* |etat prakaraṇaṃ bhikṣavo bhagavata ārocayanti
|

bhagavān āha | tasmād anujānāmi bhikṣuṇā ārā śastrakaṃ baddhikā ca dhārayitavyāḥ |

carmavastu samāptam* |

